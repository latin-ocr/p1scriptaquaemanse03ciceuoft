350 EPISTULARUM

bella ex Asia conscripserat, ex Syria fugientes in
Pamphyliam venerunt. Hi nuntiaverunt Dolabellam
Antiocheam, quae in Syria est, venisse, non receptum
conatum esse aliquotiens vi introire3 repulsum semper
esse cum magno suo detrimento itaque Dc circiter
amissis aegris relictis noctu Antiochea profugisse Lao-
diceam versus, ea nocte omnes fere Asiaticos milites
ab eo discessisse3 ex his ad octingentos Antiocheam
redisse et se iis tradidisse, qui a Cassio relicti urbi
illi praeerant, ceteros per Amanum in Ciliciam de-
scendisse, quo ex numero se quoque esse dicebantz,
Cassium autem cum suis omnibus copiis nuntiatum
esse quadridui iter Laodicea afuisse tum, cum Dola-
Î‡bella eo tenderet. Quam ob rem opinione celerius con-
fido sceleratissimum latronem poenas daturum. 1111 N.
Iun. Pergae.

XVI.
Ser. Athenis VIII K. Iun. a. 710 (44).

TREBONIUS CICERONI S.

S. v. b. Athenas veni a. d. XI K. Iun. atque ibi,
quod maxime optabam, vidi filium tuum deditum op-
tumis studjis summaque modestiae fama. Qua ex re
quantam voluptatem ceperim, scire potes etiam me ta-
cente3 non enim nescis, quanti te faciam et quam pro
nostro veterrimo verissimoque amore omnibus tuis
etiam minimis commodis, non modo tanto bono gau-
deam. Noli putare, mi Cicero, me hoc auribus tuis
dare, nihil adulescente tuo atque adeo nostro (nihil
enim mihi a te potest esse seiunctum) aut amabilius
omnibus iis, qui Athenis sunt, est aut studiosius earum
artium, quas tu maxime amas, hoc est optimarum. Ita-
que tibi, quod vere facere possum, libenter quoque
gratulor nec minus etiam nobis, quod eum, quem ne-
cesse erat diligere, qualiscumque esset, talem habemus,
ut lubenter quoque diligamus.

10

15

20

25

30

35

