Q. CICERONIS

VERSUS QUIDAM DE 2111 SIGNIS.

Flumina verna cient obscuro lumine Pisces,
Curriculumque Aries aequat noctisque dieique,
Cornua quem condunt florum praenuntia Tauri,
Aridaque aestatis Gemini primordia pandunt,

5 Longaque iam minuit praeclarus lumina Cancer,
Languificosque Leo proflat ferus ore calores.
Post modium quatiens Virgo fugat orta vaporem.
Autumni reserat portas aequatque diurna
Tempora nocturnis dispenso sidere Libra.

10 chetos ramos denudat flamma Nepa'i'.

Pigra Sagittipotens iaculatur frigora terris.

Bruma gelu glacians iubar exspirat Capricorni.
Quam sequitur nebulas rorans liquor altus Aquari.
Tanta supra circaque vigent vi flamina mundi.

15 At dextra laevaque ciet rota fulgida Solis
Mobile curriculum, et lunae simulacra feruntur.
Squama sub aetherio conspectu torta Draconis
Eminet. Hunc infra fulgentes Arcera septem
Magna quatit stellas, quam servans serus in alta

20 Conditur Oceani ripa cum luce Bootes.

 

