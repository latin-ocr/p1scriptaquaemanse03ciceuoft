AD QUINT. FRATR. LIBER Ι 2, 3. 513

tores habemus amicissimos et acerrimos cives, Domi-

tium, Nigidium, Memmium, Lentulum, bonos etiam

alios singulares Quare magnum fac animum habeas

et spem bonam. De singulis tamen rebus, quae coti-
5 die gerantur, faciam te crebro certiorem.

III.
Ser. Thessalonicae Id. Iun. α. 696 (58).

MARCUS QUINTO FRATRI SALUTEM.

Mi frater, mi frater, mi frater, tune id veritus es,

10 ne ego iracundia aliqua adduc-tus pueros ad te sine
litteris miserim aut etiam ne te videre noluerim? Ego
tibi irascerer, tibi ego possem irasci? Scilicet, tu enim
me adflixisti, tui me inimici, tua me invidia ao non
ego te misere perdidi. Meus ille laudatus consulatus
15 mihi te, liberos, patriam, fortunas, tibi velim ne quid
eripuerit praeter unum me. Sed certe a te mihi om-
nia semper honesta et iucunda ceciderunt, a me tibi
luctus meae calamitatis, metus tuae, desiderium, mae-
ror, solitudo. Ego te videre noluerim? Immo vero
20 me a te videri nolui. Non enim vidisses fratrem tuum,
non eum, quem reliqueras, non eum, quem noras, non
eum, quem flens flentem, prosequentem proficiscens
dimiseras, ne vestigium quidem eius nec simulacrum,
sed quandam effigiem spirantis mortui. Atque utinam
25 me mortuum prius vidisses aut audisses, utinam te
non solum vitae, sed etiam dignitatis meae superstitem
reliquissem! Sed testor omnes deos me hac una voce
a morte esse revocatum, quod omnes in mea vita par-
tem aliquam tuae ritae repositam esse dicebant, qua
30 re peccavi scelerateque feci. Nam, si occidissem, mors
ipsa meam pietatem amoremque in te facile defende-
ret3 nunc commisi, ut me vivo careres, vivo me aliis
indigeres, mea vox in domesticis periculis potissimum
occideret, quae saepe alienissimis praesidio fuisset.

Ciceronis epist. Ι, 33

10

