Q·
01

LIBER VI 8—10. 1

IX.
Ser. Romae iu. m. Dec. a. 708 (46).

M. CICERO FURFANIO PROCOS. S.

Cum A. Caecina tanta mihi familiaritas consuetu-
5 doque semper fuit, ut nulla maior esse possit, nam et
patre eius, claro homine et forti viro, plurimum sum
usus et hunc a puero, quod et spem magnam mihi
adferebat summae probitatis summaeque eloquentiae
et vivebat mecum coniunctissime non solum officiis
10 amicitiae, sed etiam studiis communibus, sic semper
dilexi, ut non ullo cum homine coniunctius viverem.
Nihil attinet me plura scribere3 quam mihi necesse
sit eius salutem et fortunas, quibuscumque rebus pos-
sim, tueri, vides. Reliquum est, ut, oum cognorim
15 pluribus rebus, quid tu et de bonorum fortuna et de
rei p. calamitatibus sentires, nihil a te petam, nisi ut
ad eam voluntatem, quam tua sponte erga Caecinam
habiturus esses, tantus cumulus accedat commenda-
tione mea, quanti me a te fieri intellego. Hoc mihi
20 gratius facere nihil potes. Vale.

X.
Ser. Romae med. a. 703 (46).

M. CICERO TREBIANO S.

Ego quanti te faciam semperque fecerim quantique

25 me a te fieri intellexerim, sum mihi ipse testis. Nam
et consilium tuum vel casus potius diutius in armis
civilibus commorandi semper mihi magno dolori fuit,
et hic eventus, quod tardius, quam est aequum, et
quam ego vellem, reciperas fortunam et dignitatem
30 tuam, mihi non minori curae est, quam tibi semper
fuerunt casus mei. Itaque et Postumuleno et Sestio
et saepissime Attico nostro proximeque Theudae, liberto

