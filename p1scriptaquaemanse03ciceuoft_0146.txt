52 EPISTULARUM LIBER 11 19.

aut quo tempore te expectarem, significabant, nec is,
qui adtulerat, a te acceperat, ut ex eo scirem, quo ex
loco aut quo tempore essent datae. Quae cum essent
incerta, existimavi tamen faciundum esse, ut ad te sta-
tores meos et lictores cum litteris mitterem. Quas si 5
satis opportuno tempore accepisti⁷ gratissimum mihi
feceris, si ad me in Ciliciam quam primum veneris.
Nam, quod ad me Curius, consobrinus tuus, mihi, ut
scis, maxime necessarius, quod item C. Vergilius, pro-
pinquus tuus, familiarissimus noster, de te accuratissime ιο
scripsit, valet id quidem apud me multum, sicuti de-
bet hominum amicissimorum diligens commendatio, sed
tuae litterae de tua praesertim dignitate et de nostra
coniunctione maximi sunt apud me ponderis. Mihi
quaestor optatior optingere nemo potuit. Quam ob rem, 15
quaecumque a me ornamenta †ad te proficiscentur, ut
omnes intellegant a me habitam esse rationem tuae
maiorumque tuorum dignitatis. Sed id facilius conse-
quar, si ad me in Ciliciam veneris3 quod ego et mea
et rei publicae et maxime tua interesse arbitror. 20

