LIBER XIV 6-11, 433

nuntiatum est te in febrim subito incidisse. Quod ce—
leriter me fecisti de Caesaris litteris certiorem, fecisti
mihi gratum. Item posthac, si quid opus eriffl si quid
acciderit novi, facies, ut sciam. Cura, ut valeas. Vale.

’ 5 D. 1111 Non. Iun.

IX.
Sor. Brundisi a. 706 (43) α. d. XVI K. Ian.

TULLIUS TERENTIAE' SUAE S. P.

Ad ceteras meas miserias accessit dolor et de Do—

10 labellae valetudine et de Tulliae. Omnino de omni-
bus rebus nec quid consilii capiam nec quid faciam,
scio. Tu velim tuam et Tulliae valetudinem cures.

Vale.

X.
15 Ser. Brundisi VH Id. Qm'nct. a. 707 (47).

TULLIUS S. D. TERENTIAE SUAE.

Quid fieri placeret, scripsi ad Pomponium serius,
quam oportuit. Cum eo si locuta eris, intelleges, quid
fieri velim, apertius scribi, quoniam ad fflum scripse·

20 ram, necesse non fuit. De ea re et de ceteris rebus
quam primum velim nobis litteras mittas. Valetudinem
tuam cura diligenter. Vale. VII Idus Quintiles.

XI.
Ser. Brundisi XVII K. Quinc&⁷ a. 707 (47).

TULLIUS S. D. TERENTIAE SUAE.

S. v. b. e. v. Tullia nostra venit ad me pr. Idus

Iun. Cuius summa Virtute et singulari humanitate

graviore etiam sum dolore adfectus nostra factum esse

neglegentia, ut longe alia in fortuna esset, atque eius

30 pietas ac dignitas postulabat. Nobis erat in animo
Ciceronis epist. Ι. 28

