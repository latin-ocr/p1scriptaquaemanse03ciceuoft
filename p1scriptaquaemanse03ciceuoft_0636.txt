508 EPISTULARUM

politas, qui erant inimicissimi, lenivi3 quorum princi·
pem Hermippum non solum sermone meo, sed etiam
familiaritate devinxi. Ego Apamensem Hephaestium,
ego levissimum hominem, Megaristum Antandrium, ego
Niciam Smyrnaeum, ego nugas maximas omni mea
comitate complexus sum, Nymphontem etiam Colopho-
nium. Quae feci omnia, non quo me aut hi homines
aut tota natio delectaret3 pertaesum est levitatis, adsen-
tationis, animorum non officiis, sed temporibus ser-
. vientium. Sed ut ad Zeuxim revertar, cum is de M.
Cascelli sermone secum habito, quae tu scribis, ea ipsa
loqueretur, obstiti eius sermoni et hominem in fami-
liaritatem recepi. Tua autem quae fuerit cupiditas
tanta, nescio, quod scribis cupisse te, quoniam Smyr-
nae duos Mysos insuisses in culleum, simile in supe-
riore parte provinciae edere exemplum severitatis tuae
et idcirco Zeuxim elicere omni ratione voluisse, ultro
quem adductum 111 iudicium fortasse dimitti non opor-
tuerat, conquiri vero et elici blanditiis, ut tu scribis,
ad iudicium necesse non fuit, eum praesertim homi-
nem, quem ego et ex suis civibus et ex multis aliis
cotidie magis cognosco nobiliorem esse prope quam
civitatem suam. At enim Graecis solis indulgeo. Quid?
L. Caecilium nonne omni ratione placavi? quem ho-
minem, qua ira, quo spiritu! quem denique praeter
Tuscenium, cuius causa sanari non potest, non miti-
gavi? Ecce supra caput homo levis ac sordidus, sed
tamen equestri censu, Catienus. Etiam is lenietur.
Cuius tu in patrem quod fuisti asperior, non repre-
hendo3 certo enim scio te fecisse cum causa. Sed quid
opus fuit eius modi litteris, quas ad ipsum misisti,
‘illum crucem sibi ipsum constituere, exhqua tu eum
ante detraxisses3 te curaturum, fumo ut combureretur,
plaudente tota provincia’? Quid vero ad C. Fabium
nescio quem (nam eam quoque epistolam Τ. Catienus
circumgestat), renuntiari tibi Licinium plagiarium cum
suo pullo milvino tributa exigeie’? Deinde rogas Fa-

10

15

25

30

85

 

